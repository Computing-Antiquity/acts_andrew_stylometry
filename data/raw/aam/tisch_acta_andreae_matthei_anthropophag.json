{
        "1": "Κατ' ἐκεῖνον τὸν καιρὸν ἦσαν πάντες οἱ ἀπόστολοι ἐπὶ τὸ αὐτὸ συναχθέντες καὶ ἐμέριζον ἑαυτοῖς τὰς χώρας βάλλοντες κλή ρους , ὅπως ἀπελθῃ ἕκαστος εἰς τὸ λαχὸν αὐτοῦ μέρος. κατὰ κλῆρον οὖν ἔλαχεν τὸν Ματθείαν πορευθῆναι εἰς τὴν χώραν τῶν ἀνθρωποφάγων . οἱ δὲ ἄνθρωποι τῆς πόλεως ἐκείνης οὔτε ἄρτον ἤσθιον οὔτε οἶνον ἔπινον , ἀλλ᾽ ἦσαν ἐσθίοντες σάρκας ἀνθρώπωνκαὶ πίνοντες αὐτῶν τὸ αἷμα. πᾶς οὖν ἄνθρωπος ὃς ἀπήρχετο ἐντῇ πόλει αὐτῶν , κατεῖχον αὐτόν , καὶ ὀρύσσοντες ἐξέβαλλον αὐτοῦ τοὺς ὀφθαλμούς , καὶ φάρμακον αὐτὸν ἐπότιζον ἐκ φαρμακείας καὶ μαγίας σκευασθέν , καὶ ἐν τῷ αὐτοὺς ποτίζειν τὸ φάρμακον ἠλλοιοῦτο αὐτοῦ ἡ καρδία καὶ ὁ νοῦς αὐτοῦ μετηλλάσσετο.",
        "2": "Τοῦ οὖν Ματθεία εἰσελθόντος ἐν τῇ πύλῃ τῆς πόλεως αὐτῶν ἐκράτησαν αὐτὸν οἱ ἄνθρωποι τῆς πόλεως ἐκείνης καὶ ἐξέβαλον αὐτοῦ τοὺς ὀφθαλμούς , καὶ μετὰ τὸ ἐξενεγκεῖν ἐπότισαναὐτὸν τὸ φάρμακον τῆς μαγικῆς αὐτῶν πλάνης , καὶ ἀπήγαγοναὐτὸν ἐν τῇ φυλακῇ , καὶ παρέθηκαν αὐτῷ χόρτον ἐσθίειν , καὶοὐκ ἤσθιεν. μεταλαβὼν γὰρ ἐκ τοῦ φαρμάκου αὐτῶν οὐκ ἠλλοιώθη ἡ καρδία αὐτοῦ οὔτε ὁ νοῦς αὐτοῦ μετηλλάγη , ἀλλ᾽ ἦνεὐχόμενος τῷ θεῷ κλαίων καὶ λέγων Κύριε Ἰησοῦ Χριστέ , δι᾿ ὃντὰ πάντα κατελείψαμεν καὶ ἠκολουθήσαμέν σοι , γινώσκοντες ὅτισὺ εἶ βοηθὸς πάντων τῶν ἐλπιζόντων ἐπὶ σοί , πρόσχες οὖν καὶθέασαι ἃ ἐποίησαν Ματθείᾳ τῷ δούλῳ σου , πῶς παρεπλησίασανμε τοῖς κτήνεσιν · σὺ γὰρ εἶ ὁ γινώσκων τὰ πάντα. εἰ οὖν ὥρισάς με ἵνα καταφάγωσιν με οἱ ἐν τῇ πόλει ταύτῃ ἄνθρωποι ἄνομοι , οὐ μὴ ἐκφεύξωμαι τὴν οἰκονομίαν σου . παράσχου οὖν μου,κύριε , τὸ φῶς τῶν ὀφθαλμῶν μου , ἵνα κἂν θεάσωμαι ἃ ἐπιχειροῦσίν μοι οἱ ἐν τῇ πόλει ταύτῃ ἄνομοι ἄνδρες · μὴ ἐγκαταλίπηςμε , κύριέ μου Ἰησοῦ Χριστέ , καὶ μὴ παραδώσεις με τῷ θανάτῳτῷ πικρῷ τούτῳ.",
        "3": "Ταῦτα δὲ προσευχομένου τοῦ Ματθεία ἐν τῇ φυλακήἔλαμψεν φῶς , καὶ ἐξῆλθεν ἐκ τοῦ φωτὸς φωνὴ λέγουσα Ματθείαἀγαπητέ , ἀνάβλεψον. καὶ εὐθέως ἀνέβλεψεν. καὶ πάλιν ἐξῆλθεν φωνὴ λέγουσα Ενισχυρίζου , ἡμέτερε Ματθεία , καὶ μὴ πτοηθῇς · οὐ μὴ γάρ σε ἐγκαταλείψω · ἐγὼ γάρ σε φύσομαι ἀπὸ παντὸς κινδύνου , οὐ μόνον δὲ σὲ ἀλλὰ καὶ πάντας τοὺς ἀδελφούςσου τοὺς ὄντας μετὰ σοῦ · μετὰ σοῦ γάρ εἰμι πᾶσαν ὥραν καὶπάντοτε. ἀλλ᾽ ὑπόμεινον ἐνταῦθα ἡμέρας κζ' δι οἰκονομίαν πολλῶν ψυχῶν , καὶ μετὰ ταῦτα ἐξαποστελῶ σοι Ανδρέαν καὶ ἐξάξει σε ἐκ τῆς φυλακῆς ταύτης , οὐ μόνον δὲ σὲ ἀλλὰ καὶ πάνταςτοὺς ἀκούοντας . ταῦτα εἰπὼν ὁ σωτὴρ εἶπεν πάλιν τῷ ΜατθείᾳΕἰρήνη σοι , ἡμέτερε Ματθεία · καὶ ἐπορεύθη εἰς τὸν οὐρανόν.τότε ὁ Ματθείας θεασάμενος εἶπεν πρὸς τὸν κύριον Ἡ χάρις σουδιαμένῃ μετ᾿ ἐμοῦ , κύριέ μου Ἰησοῦ . Τότε οὖν ὁ Ματθείας ἐκαθέσθη ἐν τῇ φυλακῇ καὶ ἦν ψάλλων. καὶ ἐγένετο ἐν τῷ εἰσέρχεσθαι τοὺς δημίους εἰς τὴν φυλακὴνἵνα ἐξενέγκωσιν τοὺς ἀνθρώπους εἰς βρῶσιν αὐτῶν , καὶ ἦν ὁΜατθείας κλείων αὐτοῦ τοὺς ὀφθαλμούς , ὅπως μὴ θεωρήσωσιναὐτὸν βλέποντα. καὶ ἐλθόντες οἱ δήμιοι πρὸς αὐτὸν ἀνέγνωσαντὴν ἐν τῇ χειρὶ αὐτοῦ τάβλαν , καὶ εἶπαν ἐν ἑαυτοῖς Ἔτι τρεῖςἡμέρας καὶ ἐξάξομεν καὶ τοῦτον ἐκ τῆς φυλακῆς καὶ σφάξομεναὐτόν. ἐπειδὴ πάντα ἄνθρωπον ὃν κατεῖχον , ἐσημειοῦντο τὴνἡμέραν ἐκείνην ἐν ᾗ κατεῖχον αὐτόν , καὶ προσέδεναν τῇ χειρὶαὐτοῦ τῇ δεξιᾷ τάβλαν ἵνα γνῶσι τὴν πλήρωσιν τῶν τριάκονταἡμερῶν.",
        "4": "Καὶ ἐγένετο ὅτε ἐπληρώθησαν αἱ κζ' ἡμέραι ἐν τῷ συλληφθῆναι τὸν Ματθείαν , ἐφάνη ὁ κύριος ἐν τῇ χώρᾳ ทἡ ἦν διδάσκων ὁ ᾿Ανδρέας, καὶ εἶπεν αὐτῷ ᾿Ανάστηθι καὶ πορεύθητι μετὰτῶν μαθητῶν σου ἐν τῇ χώρᾳ τῶν ἀνθρωποφάγων καὶ ἐξάγαγεΜατθείαν ἐκ τοῦ τόπου ἐκείνου · ἔτι γὰρ τρεῖς ἡμέραι καὶ ἐξάξουσιν αὐτὸν οἱ τῆς πόλεως καὶ σφάξουσιν αὐτὸν εἰς τροφὴν αὐτῶν. καὶ ἀποκριθεὶς ᾿Ανδρέας εἶπεν Κύριέ μου , οὐ δυνήσομαιφθάσαι τοῦ ἀπελθεῖν ἐκεῖ πρὸ τῆς προθεσμίας τῶν τριῶν ἡμερῶν ,ἀλλ' ἀπόστειλον τὸν ἄγγελον σου τὸ τάχος ἵνα ἐξάξει αὐτὸν ἐκεῖθεν · σὺ γὰρ γινώσκεις , κύριε , ὅτι κἀγὼ σάρξ εἰμι καὶ οὐ δυνήσομαι τὸ τάχος πορευθῆναι ἐκεῖ. καὶ λέγει τῷ ᾿Ανδρέᾳ Ἐπάκουσον τῷ ποιήσαντί σε , τῷ καὶ δυναμένῳ λόγῳ εἰπεῖν καὶ μετενεχθήσεται ἡ πόλις ἐκείνη ἐνταῦθα καὶ οἱ οἰκοῦντες ἐν αὐτῇ πάντες · κελεύω γὰρ τοῖς κέρασιν τῶν ἀνέμων καὶ ἄγουσιν αὐτὴνἐνταῦθα. ἀλλὰ ἀναστὰς τῷ πρωὶ κάτελθε εἰς τὴν θάλασσαν σὺντοῖς μαθηταῖς σου , καὶ εὑρήσεις πλοῖον ἐπὶ τὸν αἰγιαλὸν καὶἀνέλθῃς μετὰ τῶν μαθητῶν σου . καὶ ταῦτα εἰπὼν ὁ σωτὴρ πάλιν εἶπεν Εἰρήνη σοι , ᾿Ανδρέα , ἅμα τοῖς σὺν σοί · καὶ ἐπορεύθηεἰς τοὺς οὐρανούς.",
        "5": "Ἀναστὰς δὲ ᾽Ανδρέας τῷ πρωὶ ἐπορεύετο ἐπὶ τὴν θάλασσαν ἅμα τοῖς μαθηταῖς αὐτοῦ , καὶ κατελθὼν ἐπὶ τὸν αἰγιαλὸνἴδεν πλοιάριον μικρὸν καὶ ἐπὶ τὸ πλοιάριον τρεῖς ἄνδρας καθεζομένους. ὁ γὰρ κύριος τῇ ἑαυτοῦ δυνάμει κατεσκεύασεν πλοῖον,καὶ αὐτὸς ἦν ὥσπερ ἄνθρωπος πρωρεὺς ἐν τῷ πλοίῳ · καὶ εἰσήνεγκεν δύο ἀγγέλους οὓς ἐποίησεν ὡς ἀνθρώπους φανῆναι , καὶἦσαν ἐν τῷ πλοίῳ καθεζόμενοι . ὁ οὖν ᾿Ανδρέας θεασάμενος τὸπλοῖον καὶ τοὺς τρεῖς ὄντας ἐν αὐτῷ ἐχάρη χαρὰν μεγάλην σφόδρα , καὶ πορευθεὶς πρὸς αὐτοὺς εἶπεν Ποῦ πορεύεσθε , ἀδελφοί,μετὰ τοῦ πλοίου τοῦ μικροῦ τούτου ; καὶ ἀποκριθεὶς ὁ κύριος εἶπεν αὐτῷ Πορευόμεθα ἐν τῇ χώρα τῶν ἀνθρωποφάγων. ὁ δὲ ᾿Ανδρέας θεασάμενος τὸν Ἰησοῦν οὐκ ἐπέγνω αὐτόν · ἦν γὰρ ὁ Ἰησοῦς κρύψας τὴν ἑαυτοῦ θεότητα, καὶ ἦν φαινόμενος τῷ ᾿Ανδρέᾳὡς ἄνθρωπος πρωρεύς . ὁ δὲ Ἰησοῦς ἀκούσας τοῦ ᾿Ανδρέου λέγοντος ὅτι κἀγὼ εἰς τὴν χώραν τῶν ἀνθρωποφάγων πορεύομαι,λέγει αὐτῷ Πᾶς ἄνθρωπος φεύγει τὴν πόλιν ἐκείνην , καὶ πῶςὑμεῖς πορεύεσθε ἐκεῖ; καὶ ἀποκριθεὶς ᾿Ανδρέας εἶπεν Πραγμά τιμικρὸν ἔχομεν ἐκεῖ διαπράξασθαι , καὶ δεῖ ἡμᾶς ἐκτελέσαι αὐτό ·ἀλλ᾽ εἰ δύνασαι , ποίησον μεθ᾿ ἡμῶν τὴν φιλανθρωπίαν ταύτηντοῦ ἀπάξαι ἡμᾶς ἐν τῇ χώρᾳ τῶν ἀνθρωποφάγων , ἐν ᾗ καὶὑμεῖς μέλλετε πορεύεσθαι. ἀποκριθεὶς δὲ ὁ Ἰησοῦς εἶπεν αὐτοῖς Ανέλθατε.",
        "6": "Καὶ εἶπεν ᾿Ανδρέας Θέλω σοί τι φανερὸν ποιῆσαι , νεανίσκε , πρὸ τοῦ ἡμᾶς ἀνελθεῖν ἐν τῷ πλοίῳ σου . ὁ δὲ Ἰησοῦς εἶπεν Λέγε ὃ βούλῃ . ὁ δὲ ᾽Ανδρέας εἶπεν αὐτῷ Ναῦλον οὐκ ἔχομένσοι παρασχεῖν , ἀλλ᾽ οὔτε ἄρτον ἔχομεν εἰς διατροφήν. καὶ ἀποκριθεὶς ὁ Ἰησοῦς εἶπεν αὐτῷ Πῶς οὖν ἀπέρχεσθε μὴ παρέχοντεςἡμῖν τὸν ναῦλον μήτε ἄρτον ἔχοντες εἰς διατροφήν ; εἶπεν δὲ ᾿Ανδρέας τῷ Ἰησοῦ ῎Ακουσον , ἀδελφέ · μὴ νομίσῃς ὅτι κατὰ τυραννίαν οὐ διδομέν σοι τὸν ναῦλον ἡμῶν , ἀλλ᾿ ἡμεῖς μαθηταί ἐσμεντοῦ κυρίου ἡμῶν Ἰησοῦ Χριστοῦ τοῦ ἀγαθοῦ θεοῦ . ἐξελέξατογὰρ ἡμᾶς τοὺς δώδεκα , καὶ παρέδωκεν ἡμῖν ἐντολὴν τοιαύτηνλέγων ὅτι πορευόμενοι κηρύσσειν μὴ βαστάζετε ἀργύριον ἐν τῇὁδῷ μήτε ἄρτον μήτε πήραν μήτε ὑποδήματα μήτε ῥάβδον μήτεδύο χιτῶνας. εἰ οὖν ποιεῖς τὴν φιλανθρωπίαν μεθ᾿ ἡμῶν, ἀδελφέ,εἰπὲ ἡμῖν συντόμως · εἰ οὐ ποιεῖς , φανέρωσον ἡμῖν , καὶ πορευθέντες ζητήσομεν ἑαυτοῖς ἕτερον πλοῖον. ἀποκριθεὶς δὲ ὁ Ἰησοῦςεἶπεν τῷ ᾿Ανδρέᾳ Εἰ αὕτη ἐστὶν ἡ ἐντολὴ ἣν ἐλάβετε καὶ τηρεῖτεαὐτήν , ἀνέλθατε μετὰ πάσης χαρᾶς ἐν τῷ πλοίῳ μου . ἀληθῶςγὰρ βούλομαι ὑμᾶς τοὺς μαθητὰς τοῦ λεγομένου Ἰησοῦ ἀνελθεῖνἐν τῷ πλοίῳ μου ἢ τοὺς παρέχοντάς μοι χρυσίου καὶ ἀργυρίου ·πάντως γὰρ ἄξιός εἰμι ῖνα ὁ ἀπόστολος τοῦ κυρίου ἀνέλθῃ ἐν τῷπλοίῳ μου. ἀποκριθεὶς δὲ ὁ ᾿Ανδρέας εἶπεν Συγχώρησόν μοι,ἀδελφέ , ὁ κύριος παράσχῃ σοι τὴν δόξαν καὶ τὴν τιμήν. καὶἀνῆλθεν ᾿Ανδρέας μετὰ τῶν αὐτοῦ μαθητῶν εἰς τὸ πλοῖον.",
        "7": "Καὶ εἰσελθὼν ἐκαθέσθη παρὰ τὸ ἱστίον τοῦ πλοίου . καὶἀποκριθεὶς ὁ Ἰησοῦς εἶπεν ἑνὶ τῶν ἀγγέλων ᾿Αναστὰς κατελθε εἰςτὴν κοίλην τοῦ πλοίου καὶ ἀνένεγκε τρεῖς ἄρτους ἵνα φάγωσιν οἱἄνδρες, μή ποτε ἄσιτοι ὑπάρχουσιν ἀπὸ ὁδοῦ μακρᾶς ἐληλυθότεςπρὸς ἡμᾶς. καὶ ἀναστὰς κατῆλθεν ἐπὶ τὴν κοίλην τοῦ πλοίουκαὶ ἀνήνεγκε τρεῖς ἄρτους , καθὼς ὁ κύριος αὐτῷ ἐνετείλατο, καὶπαρέθηκεν αὐτοῖς τοὺς ἄρτους. τότε ὁ Ἰησοῦς εἶπε τῷ ᾿Ανδρέα᾿Ανάστα , ἀδελφέ , ἅμα τοῖς ἰδίοις σου , μεταλάβετε τροφῆς, ἵναἰσχύσητε ὑπενεγκεῖν τὸν κλύδωνα τῆς θαλάσσης. ἀποκριθεὶς δὲ᾿Ανδρέας εἶπεν πρὸς τοὺς μαθητὰς αὐτοῦ Τεκνία μου , μεγάληνφιλανθρωπίαν ηὕραμεν παρὰ τῷ ἀνθρώπῳ τούτῳ . ἀναστάντεςοὖν μεταλάβετε ἄρτου τροφῆς, ἵνα ἰσχύσητε ὑπενεγκεῖν τὸν κλύδωνα τῆς θαλάσσης. καὶ οὐκ ἠδυνήθησαν οἱ μαθηταὶ αὐτοῦἀποκριθῆναι αὐτῷ λόγον · ἐταράχθησαν γὰρ διὰ τὴν θάλασσαν.τότε ὁ Ἰησοῦς ἠνάγκαζεν τὸν ᾿Ανδρέαν ἵνα μεταλάβῃ καὶ αὐτὸςἄρτου τροφῆς σὺν τοῖς μαθηταῖς αὐτοῦ. ἀποκριθεὶς δὲ ᾿Ανδρέαςεἶπεν τῷ Ἰησοῦ , μὴ γινώσκων ὅτι Ἰησοῦς ἐστίν , ᾿Αδελφέ , ὁ κύριος παράσχῃ σοι ἄρτον ἐπουράνιον ἐκ τῆς βασιλείας αὐτοῦ. ἔασον οὖν , ἀδελφέ · ὁρᾷς γὰρ τὰ παιδία ὅτι τεταραγμένα εἰσὶνἕνεκεν τῆς θαλάσσης. καὶ ἀποκριθεὶς ὁ Ἰησοῦς εἶπεν τῷ ᾿ΑνδρέαΤάχα ἄπειροί εἰσιν οἱ ἀδελφοὶ θαλάσσης · ἀλλ᾽ ἐξέτασιν αὐτοὺς εἰθέλουσιν ἐπανελθεῖν ἐπὶ τὴν γῆν καὶ προσμεῖναί σε , ἕως ἂν ἐκτελέσεις τὴν διακονίαν σου καὶ πάλιν ἐπανέλθῃς πρὸς αὐτούς. τότε᾿Ανδρέας εἶπεν τοῖς μαθηταῖς αὐτοῦ Τεκνία μου , εἰ θέλετε ἀνελθεῖν ἐπὶ τὴν γῆν καὶ προσμεῖναί με ἐνταῦθα ἕως ἐκτελέσω τὴνδιακονίαν μου εἰς ἣν ἀπεστάλην ; καὶ ἀποκριθέντες εἶπον τῷ ᾿Ανδρέᾳ Ἐὰν ἀποστῶμεν ἀπὸ σοῦ , ξένοι γενώμεθα τῶν ἀγαθῶν ὧνπαρέσχεν ἡμῖν ὁ κύριος. ˙ νῦν οὖν μετὰ σοῦ ἐσμέν , ὅπου δ᾽ ἂνπορεύει.",
        "8": "Αποκριθεὶς δὲ ὁ Ἰησοῦς εἶπεν τῷ ᾿Ανδρέᾳ Εἰ ἀληθῶς μαθητὴς εἶ τοῦ λεγομένου Ἰησοῦ , λάλησον τοῖς μαθηταῖς σου τὰςδυνάμεις ἃς ἐποίησεν ὁ διδάσκαλός σου , ἵνα χαίρῃ αὐτῶν ἡ ψυχὴκαὶ ἐπιλάθωνται τὸν φόβον τῆς θαλάσσης · ἰδοὺ γὰρ μέλλομενἐξαγαγεῖν τὸ πλοῖον ἀπὸ τῆς γῆς. καὶ εὐθὺς εἶπεν ὁ Ἰησοῦς ἑνὶτῶν ἀγγέλων ᾿Απόλυσον τὸ πλοῖον. καὶ ἀπέλυσεν τὸ πλοῖον ἀπὸτῆς γῆς. καὶ ἐλθὼν ὁ Ἰησοῦς ἐκάθισεν παρὰ τὸ πηδάλιον καὶδιεκυβέρνα τὸ πλοῖον. τότε ᾿Ανδρέας παρήνει καὶ ἐνίσχυε τοὺςμαθητὰς αὐτοῦ λέγων Τεκνία μου , οἱ παραδώσαντες τὴν ψυχὴντῷ κυρίῳ , μὴ φοβεῖσθε · ὁ γὰρ κύριος οὐ μὴ καταλείψει ἡμᾶςεἰς τοὺς αἰῶνας. ἐν γὰρ τῷ καιρῷ ἐκείνῳ ὅτε ἤμην σὺν τῷ κυρίῳ ἡμῶν , ἀνήλθομεν ἐν τῷ πλοίῳ σὺν αὐτῷ , καὶ ἐκάθευδεν ἐντῷ πλοίῳ πειράζων ἡμᾶς · οὐκ ἦν γὰρ κοιμώμενος. καὶ ἀνέμουμεγάλου γενομένου καὶ τῆς θαλάσσης κυμαινούσης , ὥστε τὰ κύματα ὑψωθῆναι καὶ γενέσθαι ὑπὸ τῷ ἱστίῳ τοῦ πλοίου , καὶ ἡμῶνφοβηθέντων μεγάλως, ἀναστὰς ὁ κύριος ἐπετίμησεν τοῖς ἀνέμοις,καὶ ἐγένετο γαλήνη ἐν τῇ θαλάσσῃ · ἐφοβήθησαν γὰρ αὐτὸν τὰπάντα , ὅτι ποιήματα αὐτοῦ εἰσίν. νῦν οὖν , τεκνία μου , μὴφοβεῖσθε · ὁ γὰρ κύριος Ἰησοῦς οὐ μὴ ἐγκαταλείψει ἡμᾶς. καὶταῦτα λέγων ὁ ἅγιος ᾿Ανδρέας ηὔχετο ἐν τῇ καρδίᾳ αὐτοῦ ὅπωςοἱ μαθηταὶ αὐτοῦ ἑλκυσθῶσιν εἰς ὕπνον. καὶ εὐχομένου Ανδρέουεἰς ὕπνον ἐτράπησαν οἱ μαθηταὶ αὐτοῦ .",
        "9": "Καὶ ἐπιστραφείς ᾿Ανδρέας πρὸς τὸν κύριον , μὴ γινώσκων ,ὅτι ὁ κύριός ἐστιν , εἶπεν αὐτῷ Λέγε μοι , ὦ ἄνθρωπε , καὶ ὑπόδειξόν μοι τὴν τέχνην τῆς κυβερνήσεώς σου · ὅτι οὐδένα ἴδον ἄνθρωπόν ποτε κυβερνῶντα οὕτως ἐν τῇ θαλάσσῃ ὥσπερ νῦν σὲ ὁρῶ.ἑξκαιδέκατον γὰρ ἔπλευσα τὴν θάλασσαν , καὶ ἰδοὺ τοῦτο ἑπτακαιδέκατον , καὶ οὐκ ἴδον τοιαύτην τέχνην · ἀληθῶς γὰρ οὕτωςἐστὶν τὸ πλοῖον ὡς ἐπὶ τῆς γῆς. ὑπόδειξον οὖν μοι , νεανίσκε,τὴν σὴν τέχνην. τότε ἀποκριθεὶς ὁ Ἰησοῦς εἶπεν τῷ ᾿Ανδρέᾳ Καὶἡμεῖς πολλάκις ἐπλεύσαμεν τὴν θάλασσαν καὶ ἐκινδυνεύσαμεν ·ἀλλ᾽ ἐπειδὴ σὺ μαθητὴς εἶ τοῦ λεγομένου Ἰησοῦ , ἐπέγνω σε ἡθάλασσα ὅτι δίκαιος εἶ, καὶ ἡσύχασεν καὶ οὐκ ἐπῆρεν τὰ κύματααὐτῆς ἐπὶ τὸ πλοῖον . τότε ᾿Ανδρέας ἔκραξεν φωνῇ μεγάλη λέγων Εὐλογήσω σε , κύριέ μου Ἰησοῦ Χριστέ , ὅτι συνήντησα ἀνδρὶ δοξάζοντι τὸ ὄνομά σου. င်",
        "10": "Καὶ ἀποκριθεὶς ὁ Ἰησοῦς εἶπεν ῏Ω ᾿Ανδρέα , εἰπέ μοι ,μαθητὰ τοῦ λεγομένου Ἰησοῦ , διὰ τί οἱ ἄπιστοι Ἰουδαῖοι οὐκἐπίστευσαν αὐτῷ , λέγοντες ὅτι οὐκ ἔστιν θεὸς ἀλλ᾽ ἄνθρωπος.φανέρωσόν μοι , μαθητὰ τοῦ λεγομένου Ἰησοῦ · ἠκούσαμεν γὰρὅτι ἐφανέρωσεν τὴν θεότητα αὐτοῦ τοῖς μαθηταῖς αὐτοῦ. καὶἀποκριθεὶς ᾿Ανδρέας εἶπεν ᾿Αληθῶς , ἀδελφέ , ἐφανέρωσεν ἡμῖνὅτι θεός ἐστιν. μὴ οὖν νομίσῃς ὅτι ἄνθρωπός ἐστιν · αὐτὸς γὰρἐποίησεν τὸν οὐρανὸν καὶ τὴν γῆν καὶ τὴν θάλασσαν καὶ πάντατὰ ἐν αὐτοῖς. καὶ ἀποκριθεὶς ငὁ် Ἰησοῦς εἶπεν Πῶς οὖν οὐκ ἐπίστευσαν αὐτῷ οἱ Ἰουδαῖοι ; τάχα οὐκ ἐποίησε σημεῖα ἐνώπιον αὐτῶν ; καὶ ἀποκριθεὶς ᾿Ανδρέας εἶπεν Οὐκ ἤκουσας τὰς δυνάμειςἃς ἐποίησεν ἐνώπιον αὐτῶν ; τυφλοὺς ἐποίησεν ἀναβλέψαι , χωλοὺς περιπατῆσαι , κωφοὺς ἀκοῦσαι , λεπροὺς ἐκαθέρισεν , ὕδωρεἰς οἶνον μετέβαλεν , καὶ λαβὼν πέντε ἄρτους καὶ δύο ἰχθύαςἐποίησεν ὄχλον ἀνακλιθῆναι ἐν χόρτῳ καὶ εὐλογήσας ἔδωκεν αὐτοῖς φαγεῖν · ἦσαν δὲ οἱ ἐσθίοντες πεντακισχίλιοι ἄνδρες καὶ ἐχορτάσθησαν · καὶ ἦραν τὰ περισσεύοντα αὐτοῖς , δώδεκα κοφίνουςκλασμάτων. καὶ μετὰ ταῦτα πάντα οὐκ ἐπίστευσαν αὐτῷ. Καὶ ἀποκριθεὶς ὁ Ἰησοῦς εἶπεν τῷ ᾿Ανδρέα Τάχα ταῦτα τὰσημεῖα ἐποίησεν ἐνώπιον τοῦ λαοῦ καὶ οὐχὶ ἐνώπιον τῶν ἀρχιερέων , καὶ διὰ τοῦτο οὐκ ἐπίστευσαν αὐτῷ.",
        "11": "Καὶ ἀποκριθεὶς ᾿Ανδρέας εἶπεν Ναί , ἀδελφέ , ἐποίησενκαὶ ἐνώπιον τῶν ἀρχιερέων, οὐ μόνον ἐν φανερῷ ἀλλὰ καὶ ἐν κρυπτῷ , καὶ οὐκ ἐπίστευσαν αὐτῷ. ἀποκριθεὶς δὲ ὁ Ἰησοῦς εἶπενΠοῖαι εἰσὶν αἱ δυνάμεις ἃς ἐποίησεν ἐν τῷ κρυπτῷ ; φανέρωσόνμοι αὐτάς. καὶ ἀποκριθεὶς ᾿Ανδρέας εἶπεν Ὦ ἄνθρωπε ὁင် ἔχων τὸπνεῦμα τῆς ἐπερωτήσεως , τί με ἐκπειράζεις ; καὶ ἀποκριθεὶς ὁἸησοῦς εἶπεν Οὐκ ἐκπειράζω σε ταῦτα λέγων , μαθητὰ τοῦ λεγομένου Ἰησοῦ , ἀλλὰ χαίρει ἡ ψυχή μου καὶ ἀγάλλεται , οὐ μόνον δὲ ἡ ἐμή , ἀλλὰ καὶ πᾶσα ψυχὴ ἡ ἀκούουσα τὰ θαυμάσια τοῦ Ἰησοῦ. Καὶ ἀποκριθεὶς ᾿Ανδρέας εἶπεν Ω τέκνον , ὁ κύριος πληρώσει σου τὴν ψυχὴν πάσης χαρᾶς καὶ παντὸς ἀγαθοῦ , καθὼς ἔπεισάς με νῦν ἵνα ἀναγγείλω σοι τὰ σημεῖα ἃ ἐποίησεν ὁ κύριος ἡμῶν ἐν τῷ κρυπτῷ.",
        "12": "Εγένετο πορευομένων ἡμῶν τῶν δώδεκα μαθητῶν μετὰ τοῦ κυρίου ἡμῶν εἰς ἱερὸν τῶν ἐθνῶν ἵνα γνωρίσῃ ἡμῖν τὴν ἄγνοιαν τοῦ διαβόλου , καὶ θεασάμενοι ἡμᾶς οἱ ἀρχιερεῖς ἀκολουθοῦντας τῷ Ἰησοῦ εἶπον ἡμῖν Ὦ ταλαίπωροι , πῶς περιπατεῖτε μετὰ τοῦ λέγοντος ὅτι υἱός εἰμι τοῦ θεοῦ ; μὴ ἔχει υἱὸν ὁ θεός ; τίς ἐξ ὑμῶν εἶδεν τὸν θεὸν ὁμιλοῦντα γυναικὶ πώποτε ; μὴ οὐχ οὗτός ἐστιν ὁ υἱὸς Ἰωσὴφ τοῦ τέκτονος καὶ ἡ μήτηρ αὐτοῦ Μαριὰμ καὶ οἱ ἀδελφοὶ αὐτοῦ Ἰάκωβος καὶ Σίμων ; ἡμεῖς δὲ ἀκούσαντες τῶν ῥημάτων τούτων , ἐστράφησαν αἱ καρδίαι ἡμῶν εἰς ἀσθένεια» . γνοὺς δὲ ὁ Ἰησοῦς ὅτι ἐξέκλιναν αἱ καρδίαι ἡμῶν , παραλαβὼν ἡμᾶς εἰς ἔρημον τόπον ἐποίησε μεγάλα σημεῖα ἐνώπιον ἡμῶν, καὶ ὑπέδειξεν ἡμῖν τὴν θεότητα αὐτοῦ πᾶσαν. ἡμεῖς δὲ εἴπαμεν τοῖς ἀρχιερεῦσι λέγοντες ὅτι ἔλθατε καὶ ὑμεῖς καὶ θεάσασθε · ἰδοὺ γὰρ ἡμᾶς ἔπεισεν.",
        "13": "Καὶ ἐλθόντες οἱ ἀρχιερεῖς σὺν ἡμῖν ἐπορεύθησαν , καὶ εἰσελθόντες εἰς τὸ ἱερὸν τῶν ἐθνῶν ὑπέδειξεν ἡμῖν ὁ Ἰησοῦς τὸνοὐρανόν , ἵνα γνῶμεν εἰ ἀληθῆ ἐστὶν ἢ οὔ. καὶ εἰσῆλθον μεθ᾿ἡμῶν τριάκοντα ἄνδρες τοῦ λαοῦ καὶ τέσσαρες ἀρχιερεῖς, καὶθεασάμενος ὁ Ἰησοῦς ἐκ δεξιῶν καὶ ἐξ εὐωνύμων τοῦ ναοῦ εἶδεγλυπτὰς σφίγγας δύο , μίαν ἐκ δεξιῶν καὶ μίαν ἐξ ευωνύμων.καὶ στραφεὶς ὁ Ἰησοῦς πρὸς ἡμᾶς εἶπε Θεωρήσατε τὸν τύποντοῦ σταυροῦ · ταῦτα γὰρ ὅμοιά εἰσι τοῦ Χερουβὶμ καὶ τοῦ Σεραφὶμ τῶν ἐν οὐρανῷ. τότε ὁ Ἰησοῦς ἐμβλέψας ἐκ δεξιῶν , οὗἦν ἡ σφίγξ , εἶπεν αὐτῇ Σοὶ λέγω , τὸ ἐκτύπωμα τοῦ ἐν οὐρανῷ,ὃ ἔγλυψαν τεχνιτῶν χεῖρες , ἀποκολλήθητι ἀπὸ τοῦ τόπου σουκαὶ ἐλθὲ κάτω , καὶ ἀποκρίθητι καὶ ἔλεγξον τοὺς ἀρχιερεῖς καὶὑπόδειξον αὐτοῖς εἰ ἐγὼ θεός εἰμι ἢ ἄνθρωπος.",
        "14": "Καὶ εὐθέως ἀπεπήδησεν ἐκείνῃ τῇ ὥρᾳ ἡ σφίγξ καὶ ἀναλαβοῦσα φωνὴν ἀνθρωπίνην εἶπεν Ὦ μωροὶ υἱοὶ Ἰσραήλ , οὐκ ἠρκέσθη μόνον ἡ τύφλωσις τῆς καρδίας αὐτῶν , ἀλλὰ καὶ ἑτέρουςθέλουσι τυφλῶσαι ὡς καὶ αὐτοί , λέγοντες θεὸν εἶναι ἄνθρωπον,ὁ ἐξ ἀρχῆς τὸν ἄνθρωπον πλάσας καὶ δοὺς τὴν πνοὴν αὐτοῦ ἐνπᾶσιν , ὁ κινήσας πάντα τὰ ἀκίνητα · οὗτός ἐστιν ὁ καλέσαςτὸν ᾿Αβραάμ , ὁ ἀγαπήσας Ἰσαὰκ τὸν υἱὸν αὐτοῦ , ὁ ἐπιστρέψαςτὸν ἀγαπητὸν αὐτοῦ Ἰακώβ εἰς τὴν γῆν αὐτοῦ · οὗτός ἐστιν ὁκριτὴς ζώντων καὶ νεκρῶν , οὗτός ἐστιν ὁ ἑτοιμάζων μεγάλαἀγαθὰ τοῖς ὑπακούουσιν αὐτῷ καὶ ἑτοιμάζων κόλασιν τοῖς μὴπιστεύουσιν αὐτῷ . μὴ προσέχετε ὅτι ἐγώ εἰμι ψηλαφητὸν εἴδωλον · λέγω γὰρ ὑμῖν ὅτι καλλίονά εἰσι τὰ ἱερὰ τῆς συναγωγήςὑμῶν. ἡμεῖς γὰρ ὄντες λίθοι , ὄνομα μόνον ἔδωκαν ἡμῖν οἱ ἱερεῖςὅτι θεός , καὶ αὐτοὶ οἱ ἱερεῖς οἱ λειτουργοῦντες τῷ ἱερῷ καθαρίζουσιν ἑαυτοὺς φοβούμενοι τοὺς δαίμονας · ἐὰν γὰρ συνέλθωσι γυναιξί , καθαρίζουσιν ἑαυτοὺς ἡμέρας ἑπτὰ διὰ τὸν φόβον , τοῦμὴ εἰσελθεῖν αὐτοὺς εἰς τὸ ἱερὸν δι' ἡμᾶς , διὰ τὸ ὄνομα ὃ ἔδωκαν ἡμῖν ὅτι θεός. ὑμεῖς δὲ ἐὰν πορνεύσητε , αἴρετε τὸν νόμοντοῦ θεοῦ καὶ εἰσέρχεσθε ὡς τὴν συναγωγὴν τοῦ θεοῦ καὶ καθαρίζετε καὶ ἀναγινώσκετε καὶ οὐκ εὐλαβεῖσθε τοὺς λόγους τοὺς ἐνδόξους τοῦ θεοῦ. διὰ τοῦτο λέγω ὑμῖν ὅτι τὰ ἱερὰ καθαρίζουσιντὰς συναγωγὰς ὑμῶν , ὡς καὶ γενέσθαι ἐκκλησίας τοῦ μονογενοὺς υἱοῦ αὐτοῦ . ταῦτα εἰπούσης τῆς σφιγγός εσιώπησε.",
        "15": "Καὶ ἡμεῖς εἴπαμεν τοῖς ἀρχιερεῦσιν Νῦν ἄξιόν ἐστιν τοῦπιστεῦσαι ὑμᾶς , ὅτι καὶ οἱ λίθοι ἤλεγξαν ὑμᾶς. καὶ ἀποκριθέντες οἱ Ἰουδαῖοι εἶπον Ἐν μαγείᾳ οἱ λίθοι οὗτοι λαλοῦσιν , καὶμὴ νομίσητε ὅτι θεός ἐστιν. εἰ γὰρ ἐδοκιμάσατε τὰ λεχθένταὑπὸ τοῦ λίθου , ἐγινώσκετε τὴν πλάνην αὐτοῦ . ποῦ γὰρ εὗρενοὗτος τὸν ᾿Αβραὰμ ἢ πῶς εἶδεν αὐτόν ; ὁ γὰρ ᾽Αβραὰμ πρὸ τοῦαὐτὸν γεννηθῆναι ἔτη πλείονα ἀπέθανεν , καὶ ποῦ αὐτὸς ἐπίσταται αὐτόν ; Επιστραφεὶς δὲ πάλιν ὁ Ἰησοῦς πρὸς τὴν ἐκτύπωσιν εἶπεν αὐτῇ Διότι ἀπιστοῦσιν οὗτοι ὅτι μετὰ ᾿Αβραὰμ λελάληκα,ἄπελθε εἰς γῆν τῶν Χαναναίων καὶ ἄπελθε εἰς τὸ σπηλαῖον τὸδιπλοῦν εἰς τὸν ἀγρὸν Μαμβρή , ὅπου ἐστὶ τὸ σῶμα τοῦ ᾿Αβραάμ,καὶ φώνησον ἔξω τοῦ μνημείου λέγουσα ᾽Αβραὰμ ᾿Αβραάμ , οὗτὸ σῶμα ἐν τῷ μνημείῳ , ἡ δὲ ψυχὴ ἐν τῷ παραδείσῳ , τάδε λέγει ὁ πλάσας τὸν ἄνθρωπον , ὁ ποιήσας σε ἀπ' ἀρχῆς φίλον ἑαυτοῦ , ἀνάστηθι σὺ καὶ ὁ υἱός σου Ἰσαὰκ καὶ ὁ υἱὸς τοῦ υἱοῦ σουἸακώβ , καὶ ἔλθετε εἰς τὰ ἱερὰ τῶν Ιεβουσαίων ἵνα ἐλέγξωμεντοὺς ἀρχιερεῖς , ὅπως γνῶσιν ὅτι ἐπίσταμαι σὲ καὶ σὺ ἐμέ. καὶὡς ἤκουσε τοὺς λόγους τούτους ἡ σφίγξ , εὐθὺς περιεπάτησενἔμπροσθεν πάντων ἡμῶν καὶ ἐπορεύθη εἰς τὴν γῆν τῶν Χαναναίωνεἰς τὸν ἀγρὸν Μαμβρῆ , καὶ ἐφώνησεν ἔξω τοῦ μνημείου καθώςἐνετείλατο αὐτῇ ὁ θεός. καὶ εὐθὺς ἐξῆλθον οἱ δώδεκα πατριάρχαιζῶντες ἐκ τοῦ μνημείου , καὶ ἀποκριθέντες εἶπον πρὸς αὐτήν Ἐπὶτίνα ἡμῶν ἀπεστάλης ; καὶ ἀποκριθεῖσα ἡ σφίγξ εἶπεν ᾿Απεστάλην πρὸς τοὺς τρεῖς πατριάρχας εἰς μαρτύριον · ὑμεῖς δὲ εἰσέλθετεκαὶ ἀναπαύεσθε ἕως τοῦ καιροῦ τῆς ἀναστάσεως . καὶ ἀκούσαντες εἰσῆλθον ἐν τῷ μνημείῳ καὶ ἐκοιμήθησαν. καὶ ἐπορεύθησανοἱ τρεῖς πατριάρχαι ἅμα τῇ σφιγγὶ πρὸς τὸν Ἰησοῦν καὶ ἤλεγξαντοὺς ἀρχιερεῖς. καὶ εἶπεν αὐτοῖς ὁ Ἰησοῦς ᾿Απέλθετε εἰς τοὺςτόπους ὑμῶν · καὶ ἀπῆλθον. εἶπε δὲ καὶ πρὸς τὴν ἐκτύπωσινΑνελθε εἰς τὸν τόπον σου · καὶ εὐθέως ἀνῆλθε καὶ ἔστη εἰς τὸντόπον αὐτῆς. ἐποίησε δὲ καὶ ἄλλα πολλὰ σημεῖα , καὶ οὐκ ἐπίστευσαν αὐτῷ · ἅπερ ἐὰν διηγήσωμαι , οὐ δυνήσῃ ὑπενεγκεῖν.καὶ ἀποκριθεὶς ὁ Ἰησοῦς εἶπεν αὐτῷ Δύναμαι ὑπενεγκεῖν · φρονίμως γὰρ ἀκούω λόγους χρηστούς .",
        "16": "\"Οτε δὲ ἔμελλε τὸ πλοῖον ἐγγίζειν ἐπὶ τὴν γῆν , ὑπέκλινετὴν κεφαλὴν ὁ Ἰησοῦς εἰς ἕνα τῶν ἀγγέλων αὐτοῦ καὶ ἡσύχασε.καὶ ἐπαύσατο λαλῶν ὁ ᾿Ανδρέας , καὶ αὐτὸς κλίνας τὴν κεφαλὴναὐτοῦ εἰς ἕνα τῶν μαθητῶν ἀφύπνωσεν . εἶπε δὲ ὁ Ἰησοῦς τοῖςἀγγέλοις αὐτοῦ Ὑποστρώσατε τὰς χεῖρας ὑμῶν καὶ διαβαστάσατετὸν ᾿Ανδρέαν καὶ τοὺς μαθητὰς αὐτοῦ , καὶ πορευθέντες θέτεαὐτοὺς ἔξω τῆς πόλεως τῶν ἀνθρωποφάγων , καὶ θέντες αὐτοὺςἐπὶ τῆς γῆς ὑποστρέψατε πρὸς μέ. καὶ ἐποίησαν οἱ ἄγγελοι καθὼς ἐνετείλατο αὐτοῖς ὁ Ἰησοῦς , καὶ ὑπέστρεψαν οἱ ἄγγελοιπρὸς τὸν Ἰησοῦν · καὶ ἀνῆλθεν εἰς τοὺς οὐρανοὺς μετὰ τῶν ἀγγέλων αὐτοῦ.",
        "17": "Πρωίας δὲ γενομένης διυπνισθεὶς ὁ ᾿Ανδρέας καὶ ἀναβλέψας εὗρεν ἑαυτὸν ἐπὶ τὴν γῆν καθεζόμενον , καὶ θεασάμενος εἶδετοὺς μαθητὰς αὐτοῦ καθεύδοντας ἐπὶ τὴν γῆν , καὶ διύπνισεναὐτοὺς καὶ εἶπεν αὐτοῖς ᾿Ανάστητε , τεκνία μου , καὶ γνώσεσθετὴν μεγάλην οἰκονομίαν τὴν γενομένην ἡμῖν , καὶ μάθετε ὅτι ὁκύριος ἦν μεθ᾿ ἡμῶν ἐν τῷ πλοίῳ καὶ οὐκ ἔγνωμεν αὐτόν · μετεμόρφωσεν γὰρ ἑαυτὸν ὥσπερ πρωρεὺς ἐν τῷ πλοίῳ καὶ ἐταπείνωσεν ἑαυτόν , καὶ ἐφάνη ἡμῖν ὡς ἄνθρωπος ἐκπειράζων ἡμᾶς.καὶ ὁ ᾿Ανδρέας ἐν ἑαυτῷ γενόμενος εἶπεν Επέγνων σου κύριε τὴνκαλὴν λαλιάν , ἀλλ᾿ οὐκ ἐφανέρωσάς μοι ἑαυτόν , καὶ διὰ τοῦτοοὐκ ἐγνώρισά σε. καὶ ἀποκριθέντες οἱ μαθηταὶ αὐτοῦ εἶπον πρὸςαὐτόν Πάτερ Ανδρέα , μὴ νομίσῃς ὅτι ἔγνωμεν ἐν τῷ σε λαλεῖνἐν τῷ πλοίῳ μετ᾿ αὐτοῦ · ἡλκύσθημεν ὑπὸ ὕπνου βαρυτάτου , καὶκατῆλθον ἐκ τῶν οὐρανῶν ἀετοὶ καὶ ἦραν τὰς ψυχὰς ἡμῶν καὶἀπήγαγον ἐν τῷ παραδείσῳ τῷ ἐν τῷ οὐρανῷ, καὶ εἴδομεν μεγάλαθαυμάσια . ἐθεασάμεθα γὰρ τὸν κύριον ἡμῶν Ἰησοῦν καθεζόμενονἐπὶ θρόνου δόξης, καὶ πάντες οἱ ἄγγελοι κυκλοῦντες αὐτόν. ἐθεασάμεθα καὶ ᾿Αβραὰμ καὶ Ἰσαὰκ καὶ Ἰακώβ καὶ πάντας τοὺςἁγίους , καὶ Δαυὶδ ᾔνεσεν ᾠδὴν ἐν τῇ κιθάρᾳ αὐτοῦ . καὶ ἐθεασάμεθα ἐκεῖ ὑμᾶς τοὺς δώδεκα ἀποστόλους παρεστηκότας ενώπιον τοῦ κυρίου ἡμῶν Ἰησοῦ Χριστοῦ, καὶ ἔξωθεν ὑμῶν ἀγγέλουςδώδεκα κυκλοῦντας ὑμᾶς καὶ ἕκαστον ἄγγελον ὄπισθεν ἑκάστουὑμῶν ἑστηκότα , καὶ ἦσαν ὅμοιοι ὑμῶν τῇ ἰδέᾳ. καὶ ἠκούσαμεντοῦ κυρίου λέγοντος τοῖς ἀγγέλοις ὅτι ἀκούετε τῶν ἀποστόλωνκατὰ πάντα ὅσα ἂν ἐρωτῶσιν ὑμᾶς. ταῦτά εἰσιν ἃ εἴδαμεν,πάτερ Ανδρέα , ἕως οὗ διύπνισας ἡμᾶς , καὶ ἤνεγκαν οἱ ἄγγελοιοἱ ὡς ἀετοὶ φαινόμενοι τὰς ψυχὰς ἡμῶν εἰς τὰ σώματα ἡμῶν.",
        "18": "Τότε ᾿Ανδρέας ἀκούσας ἐχάρη χαρὰν μεγάλην ὅτι κατηξιώθησαν οἱ μαθηταὶ αὐτοῦ τὰ θαυμάσια ταῦτα θεάσασθαι. καὶἀναβλέψας ᾿Ανδρέας εἰς τὸν οὐρανὸν εἶπεν Εμφάνηθι μοι , κύριεἸησοῦ Χριστέ · ἐγὼ γὰρ γινώσκω ὅτι οὐκ εἶ μακρὰν ἀπὸ τῶνσῶν δούλων. συγχώρησόν μοι , κύριε , ὃ ἐποίησα · ὡς γὰρ ἄνθρωπόν σε τεθέαμαι ἐν τῷ πλοίῳ καὶ ὡς ἀνθρώπῳ σοι ὡμίλησα.νῦν οὖν , κύριε , φανέρωσόν μοι σεαυτὸν ἐν τῷ τόπῳ τούτῳ. Ταῦτα δὲ εἰπόντος τοῦ ᾿Ανδρέα παρεγένετο ὁ Ἰησοῦς πρὸςαὐτόν , γενόμενος ὅμοιος μικρῷ παιδίῳ ὡραιοτάτῳ . καὶ ἀποκριθεὶς ὁ Ἰησοῦς εἶπεν Χαῖρε , ᾿Ανδρέα ἡμέτερε. ὁ δὲ ᾿Ανδρέας θεασάμενος αὐτὸν προσεκύνησεν αὐτὸν λέγων Συγχώρησόν μοι, κύριεἸησοῦ Χριστέ · ὡς γὰρ ἄνθρωπόν σε εἶδον ἐν τῇ θαλάσσῃ καὶὡμίλησά σοι. τί οὖν ἐστὶν ὅ τι ἡμάρτηκα , κύριέ μου Ἰησοῦ,ὅτι οὐκ ἐφανέρωσάς μοι σεαυτὸν ἐν τῇ θαλάσσῃ ; καὶ ἀποκριθεὶςὁ Ἰησοῦς εἶπε τῷ ᾿Ανδρέα Οὐχ ἥμαρτες, ἀλλὰ ταῦτά σοι ἐποίησαὅτι εἶπας Οὐ δυνήσομαι πορευθῆναι εἰς τὴν πόλιν τῶν ἀνθρωποφάγων ἐν τρισὶν ἡμέραις , καὶ ὑπέδειξά σοι ὅτι πάντα δυνατόςεἰμι καὶ ἑκάστῳ φανῆναι καθώς βούλομαι . νῦν οὖν ἀνάστα,εἴσελθε πρὸς Ματθείαν εἰς τὴν πόλιν καὶ ἐξάγαγε αὐτὸν ἐκ τῆςφυλακῆς καὶ πάντας τοὺς μετ᾿ αὐτοῦ ὄντας ξένους. ἰδοὺ γὰρὑποδείκνυμί σοι , ᾿Ανδρέα , ἃ δεῖ σε παθεῖν πρὸ τοῦ ἐλθεῖν ἐν τῇπόλει ταύτῃ. ἐνδείξονταί σοι βασάνους καὶ ὕβρεις, καὶ τὰς σάρκας σου ἐν ταῖς πλατείαις καὶ ῥύμαις διασκορπιοῦσι , καὶ τὸαἷμά σου ῥεύσει ἐπὶ τὴν γῆν , θάνατον δὲ οὐ δύνανταί σοι παρασχεῖν · ἀλλ᾽ ὑπόμεινον , καθὼς ἐμὲ οἶδας τυπτόμενον ὑβριζόμενονκαὶ σταυρούμενον · εἰσὶν γὰρ μέλλοντες πιστεύειν ἐν τῇ πόλειταύτῃ. καὶ ταῦτα εἰπὼν ὁ σωτὴρ ἐπορεύετο εἰς τοὺς οὐρανούς.",
        "19": "᾿Ανδρέας δὲ εἰσῆλθεν ἐν τῇ πόλει μετὰ τῶν αὐτοῦ μαθητῶν, καὶ οὐδεὶς αὐτὸν ἐθεάσατο. καὶ ὡς ἀπῆλθεν ἐν τῇ φυλακῇ,εἶδε φύλακας ἑστῶτας ἑπτὰ ἐπὶ τὴν θύραν φυλάσσοντας , καὶηὔξατο ἐν ἑαυτῷ καὶ πεσόντες ἐξέψυξαν , καὶ περιεχάραξε τῷσημείῳ τοῦ σταυροῦ τὴν θύραν καὶ αὐτομάτως ἠνεώχθη. καὶεἰσελθὼν μετὰ τῶν μαθητῶν αὐτοῦ εὗρε Ματθείαν καθήμενον καὶψάλλοντα , καὶ ἰδὼν αὐτὸν ἀνέστη , καὶ ἠσπάσαντο ἀλλήλουςἐν φιλήματι ἁγίῳ , καὶ εἶπε πρὸς Ματθείαν ᾿Αδελφέ , πῶς εὑρέθης ἐνταῦθα ; ἔτι γὰρ τρεῖς ἡμέραι , ἐξάξουσίν σε τοῦ γενέσθαιβρῶμα αὐτοῖς. ποῦ εἰσὶν τὰ μεγάλα μυστήρια ἃ ἐδιδάχθης καὶτὰ θαυμάσια ἃ ἐπιστεύθημεν ; καὶ εἶπεν αὐτῷ Ματθείας Οὐκἤκουσας τοῦ κυρίου λέγοντος Ἐγὼ ἀποστελῶ ὑμᾶς ὡς πρόβαταἐν μέσῳ λύκων ; εὐθέως εἰσήγαγόν με ἐν τῇ φυλακῇ , καὶ ηὐξάμην πρὸς κύριον , καὶ εἴρηκέν μοι Ὑπόμεινον ἐνταῦθα εἰκοσιεπτάἡμέρας καὶ ἐξαποστελώ σοι Ανδρέαν καὶ ἐξάξει σε ἐκ τῆς φυλακῆς. καὶ νῦν ἰδοὺ καθὼς εἶπεν ὁ κύριος γέγονεν.",
        "20": "Τότε θεασάμενος ὁ ᾿Ανδρέας εἶδε τρεῖς ἄνδρας κατακλείστους ἐσθίοντας χόρτον γυμνούς , καὶ τύψας τὸ στῆθος ἔφηΠρόσχες κύριε , τί παθαίνουσιν οἱ ἄνθρωποι , πῶς ὡμοίωσαν αὐτοὺς τοῖς ἀνοήτοις κτήνεσιν ; καὶ λέγει πρὸς τὸν σατανᾶν Οὐαίσοι τῷ διαβόλῳ τῷ ἐχθρῷ τοῦ θεοῦ καὶ τοῖς ἀγγέλοις σου , ὅτιοὐδέν σοι παρέσχον οἱ ἐνταῦθα ξένοι , καὶ πῶς ἐπήγαγες αὐτοῖςτὴν τιμωρίαν ταύτην ; ἕως πότε πολεμεῖς μετὰ τοῦ γένους τῶνἀνθρώπων ; σὺ ἐξήγαγες τὸν ᾿Αδὰμ ἐκ τοῦ παραδείσου καὶ ἐποίησας μιγῆναι τοὺς ἀνθρώπους ἐν παραβάσει , καὶ ὠργίσθη κύριοςκαὶ ἐπήγαγε τὸν κατακλυσμὸν ὥστε ἐξαλεῖψαι τὸν ἄνθρωπον.καὶ πάλιν παρεγένου καὶ ἐν τῇ πόλει ταύτῃ ἵνα καὶ τοὺς ἐνταῦθα ποιήσῃς κατεσθίειν ἀνθρώπους , ἵνα γένηται καὶ τούτωντὸ τέλος εἰς κατάραν καὶ ἀπώλειαν , νομίζων ἐν σεαυτῷ ὅτι ὁθεὸς ἐξαλείψει το πλάσμα αὐτοῦ. ἢ οὐκ ἤκουσας ὅτι εἶπεν ὁθεὸς ὅτι οὐ μὴ ἐπάξω κατακλυσμὸν ἐπὶ τῆς γῆς ; ἀλλὰ εἴ τίἐστιν ἑτοιμαζόμενον κολάσεως , ἕνεκεν τῆς σῆς τιμωρίας γίνεται.",
        "21": "Τότε ἀναστὰς Ανδρέας καὶ Ματθείας ηὔξαντο, καὶ μετὰτὴν εὐχὴν ἐπέθηκεν ᾿Ανδρέας τὰς χεῖρας ἐπὶ τὰ πρόσωπα τῶντυφλῶν ἀνδρῶν τῶν ὄντων ἐν τῇ φυλακῇ , καὶ εὐθέως πάντεςἀνέβλεψαν · καὶ πάλιν ἐπέθηκεν τὴν χεῖρα αὐτοῦ ἐπὶ τὰς καρδίαςαὐτῶν , καὶ μετεβλήθη ὁ νοῦς αὐτῶν εἰς ἀνθρωπίνην αἴσθησιν.τότε ἀπεκρίθη αὐτοῖς ᾿Ανδρέας ᾿Αναστάντες πορεύεσθε εἰς τὰκατώτερα μέρη τῆς πόλεως , καὶ εὑρήσετε ἐν τῇ ὁδῷ συκῆν μεγάλην , καὶ καθίσατε ὑπὸ τὴν συκῆν καὶ ἐσθίετε ἀπὸ τοῦ καρποῦ αὐτῆς ἕως ἂν ἔλθω πρὸς ὑμᾶς · ἐὰν δὲ βραδύνω τοῦ ἐλθεῖν ἐκεῖ , εὑρήσετε τὸ αὔταρκες τῆς τροφῆς ὑμῶν · οὐ μὴ γὰρ ἐκλείψει ὁ καρπὸς ἀπὸ τῆς συκῆς , ἀλλ᾽ ὅσον ὑμεῖς ἐσθίετε , πλείονα καρπὸν ἐνέγκῃ καὶ διαθρέψῃ ὑμᾶς , καθὼς εἶπεν ὁ κύριος . καὶ ἀποκριθέντες εἶπαν τῷ ᾿Ανδρέᾳ Ἐλθὲ ἅμα ἡμῖν , κύριε ἡμῶν, μή ποτε πάλιν θεασάμενοι ἡμᾶς οἱ τῆς πόλεως ταύτης ἄνομοι ἄνδρες κατακλείσουσιν ἡμᾶς καὶ ἐνδείξονται ἡμῖν βασάνους δεινοτέραςκαὶ πλείους ὧν ἐπεδείξαντο ἡμῖν. καὶ ἀποκριθεὶς ᾿Ανδρέας εἶπενπρὸς αὐτούς Πορεύεσθε · ἐπ᾽ ἀληθείας γὰρ λέγω ὑμῖν ὅτι πορευομένων ὑμῶν οὐ μὴ ὑλάξει κύων ἐν τῇ γλώττῃ αὐτοῦ ἐφ᾽ ὑμᾶς.ἦσαν δὲ οἱ πάντες ἄνδρες διακόσιοι ἑβδομήκοντα καὶ γυναῖκεςτεσσαράκοντα ἐννέα οὓς ἀπέλυσεν ᾿Ανδρέας ἐκ τῆς φυλακῆς . καὶἐπορεύθησαν οἱ ἄνδρες καθὼς εἶπεν αὐτοῖς ὁ μακάριος ᾿ΑνδρέαςΜατθείαν δὲ ἐποίησεν πορευθῆναι σὺν τοῖς μαθηταῖς αὐτοῦ ἐξἀφηλιώτου τῆς πόλεως. καὶ ἐπέταξεν ᾿Ανδρέας νεφέλῃ , καὶἦρεν ἡ νεφέλη Ματθείαν καὶ τοὺς μαθητὰς ᾿Ανδρέου , καὶ ἀπέθετο αὐτοὺς ἡ νεφέλη ἐν τῷ ὄρει ὅπου ἦν ὁ Πέτρος διδάσκων, καὶἔμειναν πρὸς αὐτόν.",
        "22": "᾿Ανδρέας δὲ ἐξελθὼν ἀπὸ τῆς φυλακῆς περιεπάτει ἐπὶτῆς πόλεως , καὶ θεασάμενος στῦλον χαλκοῦν καὶ ἀνδριάνταἐπάνω ἑστηκότα , καὶ ἐλθὼν ἐκαθέσθη ὀπίσω τοῦ στύλου ἐκείνουἕως ἂν ἴδῃ τί ἔσται τὸ γενόμενον. καὶ ἐγένετο πορευθῆναι τοὺςδημίους εἰς τὴν φυλακὴν ἵνα ἐκβάλωσιν ἀνθρώπους εἰς βρῶσιναὐτῶν κατὰ τὴν συνήθειαν , καὶ ηύραν τὰς θύρας τῆς φυλακῆςἀνεῳγμένας καὶ τοὺς φύλακας τοὺς φυλάσσοντας νεκροὺς κειμένους ἐπὶ τὴν γῆν. καὶ εὐθέως ἐπορεύθησαν καὶ ἀπήγγειλαν τοῖς ἄρχουσιν τῆς πόλεως λέγοντες ὅτι τὸ δεσμωτήριον ηὕρομεν ἠνεωγμένον , καὶ εἰσελθόντες ἔσω οὐδένα ηὕραμεν , ἀλλὰ τοὺς φύλακαςηὕραμεν νεκροὺς κειμένους ἐπὶ τῆς γῆς. καὶ ἀκούσαντες ταῦταοἱ ἄρχοντες ἔλεγον ἐν ἑαυτοῖς Τί ἄρα ἐστὶ τὸ γενόμενον ; μή τινες εἰσῆλθαν εἰς τὴν φυλακὴν τῆς πόλεως καὶ τοὺς φύλακας ἀπέκτειναν , ἦραν δὲ καὶ τοὺς κατακλείστους ; καὶ ἐλάλησαν τοῖςδημίοις λέγοντες Απελθόντες εἰς τὴν φυλακὴν ἐνέγκατε τοὺς ἄνδρας τοὺς τελευτήσαντας , ἵνα κἂν αὐτοὺς καταφάγωμεν ἐν τῇσήμερον. καὶ ἀνέλθωμεν ἐπὶ τὴν αὔριον καὶ ἐπισυνάξωμεν πάντας τοὺς γηραιοὺς τῆς πόλεως ὅπως βάλωσιν κλήρους εἰς ἑαυτοὺς ἕως ἂν ἔλθωσιν οἱ κληροὶ ἑπτά , καὶ ἑπτὰ καθ᾿ ἑκάστηνἡμέραν σφαγιάσωμεν · καὶ ἔσονται ἡμῖν εἰς διατροφὰς ἕως ἂνἐκλεξώμεθα νεανίσκους καὶ ὁρίσωμεν αὐτοὺς ἐν πλοίοις ὡς ναυτικούς , καὶ ἀπελθόντες εἰς τὰς κύκλῳ χώρας καὶ ἐμβαλλόμενοί τινας ἀγάγωσιν ἐνταῦθα ἵνα ἔσονται ἡμῖν εἰς διατροφάς. Καὶ ἀπελθόντες οἱ δήμιοι εἰς τὴν φυλακὴν ἤνεγκαν τοὺςἑπτὰ ἄνδρας τοὺς τελευτήσαντας , καὶ ἦν κλίβανος ᾠκοδομημένος ἐν μέσῳ τῆς πόλεως , καὶ προσέκειτο ἐν τῷ κλιβάνῳ ληνὸςμεγάλη ἐν ᾗ τοὺς ἀνθρώπους ἐσφαγίαζον , καὶ διέτρεχεν αὐτῶντὸ αἷμα ἐπὶ τὴν ληνόν , καὶ ἤντλουν ἐκ τοῦ αἵματος καὶ ἔπινον.καὶ ἤνεγκαν τοὺς ἀνθρώπους καὶ ἔθηκαν ἐπὶ τὴν ληνόν. καὶ ἐντῷ ἐπᾶραι τοὺς δημίους τὰς χεῖρας αὐτῶν ἐπ᾿ αὐτούς , ἤκουσενφωνῆς ᾿Ανδρέας λεγούσης Θέασαι , ᾿Ανδρέα , τὸ γινόμενον ἐν τῇπόλει ταύτῃ. καὶ θεασάμενος ᾿Ανδρέας ηὔξατο πρὸς κύριον λέγων Κύριε Ἰησοῦ Χριστέ , ὁ κελεύσας τοῦ εἰσελθεῖν με εἰς τὴνπόλιν ταύτην , μὴ ποιήσῃς τι κακόν διαπράξασθαι τοὺς ἐν τῇπόλει ταύτῃ , ἀλλ᾽ ἐξελθάτωσαν αἱ μάχαιραι ἐκ τῶν χειρῶν τῶνἀνόμων. καὶ εὐθὺς ἔπεσαν αἱ μάχαιραι τῶν ἀνόμων, καὶ ἀπελιθώθησαν αἱ χεῖρες αὐτῶν. καὶ θεασάμενοι οἱ ἄρχοντες τὸ γεγονὸςἔκλαυσαν λέγοντες Οὐαὶ ἡμῖν , ὅτι ἐνταῦθα μάγοι εἰσὶν οἱ καὶἀπελθόντες ἐν τῇ φυλακῇ καὶ ἐξαγαγόντες τοὺς ἄνδρας · ἰδοὺγὰρ καὶ τούτους ἐμάγευσαν. τί οὖν ποιήσωμεν ; ἀπελθόντες νῦνἐπισυνάξωμεν τοὺς γηραιοὺς τῆς πόλεως , ἐπειδή ἐσμεν πρόσπεινοι.",
        "23": "Καὶ ἀπελθόντες συνήγαγον καὶ εὗρον διακοσίους δεκαεπτά , καὶ ἤγαγον αὐτοὺς ἐπὶ τοὺς ἄρχοντας , καὶ ἐποίησαν αὐτοὺς βάλλειν κλήρους , καὶ ἦλθεν ὁ κλῆρος ἐπὶ ἑπτὰ γηραιούς.καὶ ἀποκριθεὶς εἷς τῶν κληρωθέντων ἔλεγεν τοῖς ὑπηρέταις Δέομαιὑμῶν , ἔχω ἐμαυτῷ υἱὸν ἕνα , λάβετε αὐτὸν καὶ σφάξατε ἀντὶἐμοῦ , καὶ ἐμὲ καταλείπατε. καὶ ἀποκριθέντες οἱ ὑπηρέται εἶπαν αὐτῷ Οὐ δυνησόμεθα λαβεῖν τὸν υἱόν σου ἐὰν μὴ πρῶτονἀνενέγκωμεν τοῖς μείζοσιν ἡμῶν. καὶ ἀπελθόντες οἱ ὑπηρέταιεἶπαν τοῖς ἄρχουσιν. καὶ ἀποκριθέντες οἱ ἄρχοντες εἶπαν τοῖςὑπηρέταις ὅτι ἐὰν δώῃ ὑμῖν τὸν υἱὸν αὐτοῦ ἀντ᾿ αὐτοῦ , ἐάσατεαὐτὸν ὑπάγειν. καὶ ἐλθόντες οἱ ὑπηρέται εἶπαν τῷ γηραιῷ, καὶἀποκριθεὶς ὁ γηραιὸς εἶπεν αὐτοῖς Ἔχω καὶ θυγατέρα σὺν τῷ υἱῷμου · λαβόντες αὐτοὺς σφάξατε , μόνον ἐμὲ ἐάσατε. καὶ παρέδωκεν αὐτοῦ τὰ παιδία τοῖς ὑπηρέταις ἵνα σφάξωσιν αὐτά.ἔκλαιον δὲ τὰ παιδία πρὸς ἄλληλα , καὶ ἐδέοντο τῶν ὑπηρετῶνλέγοντα Δεόμεθα ὑμῶν , μὴ ἡμᾶς ἀποκτείνητε τῆς μικρᾶς ἡλικίας ταύτης · ἀλλ᾽ ἐάσατε πληρῶσαι τὰς ἡλικίας ἡμῶν , καὶοὕτως σφαγιάσατε ἡμᾶς. ἔθος γὰρ ἦν ἐν τῇ πόλει ἐκείνῃ καὶτοὺς τελευτώντας οὐκ ἐνεταφίαζον , ἀλλὰ κατήσθιον αὐτούς. οἱδὲ ὑπηρέται οὐχ ὑπήκουσαν τοῖς παιδίοις οὐδὲ ἐσπλαγχνίσθησανἐπ᾿ αὐτοῖς , ἀλλὰ ἐπέφερον αὐτὰ ἐπὶ τὴν ληνὸν κλαίοντα καὶδεόμενα.Καὶ ἐγένετο ὡς ἤγαγον αὐτὰ τοῦ σφάξαι , θεασάμενος ᾿Ανδρέας τὸ γεγονὸς ἐδάκρυσεν , καὶ κλαίων ἀνέβλεψεν εἰς τὸν οὐρανὸν καὶ εἶπεν Κύριε Ἰησοῦ Χριστέ , καθὼς ἐπήκουσάς μου εἰςτοὺς νεκροὺς καὶ οὐκ εἴασας καταβρωθῆναι αὐτούς , οὕτω καὶνῦν ἐπάκουσόν μου τοῦ μὴ ὑπενεγκεῖν τοὺς δημίους τὸν θάνατονἐπὶ τὰ παιδία ταῦτα , ἀλλὰ ἀπολυθῆναι τὰς μαχαίρας ἐκ τῶνχειρῶν τῶν δημίων. καὶ εὐθέως ἐλύθησαν αἱ μάχαιραι καὶ ἔπεσον ἐκ τῶν χειρῶν τῶν δημίων. καὶ τούτου γενομένου θεασάμενοιοἱ δήμιοι τὸ γεγονὸς ἐφοβήθησαν σφόδρα. καὶ ἰδὼν ᾿Ανδρέαςτὸ γενόμενον ἐδόξασεν τὸν κύριον ὅτι ὑπήκουσεν αὐτοῦ ἐνπαντὶ ἔργῳ.",
        "24": "Καὶ θεασάμενοι οἱ ἄρχοντες τὸ γεγονὸς ἔκλαυσαν κλαυθμὸν μέγαν λέγοντες Οὐαὶ ἡμῖν , τί μέλλομεν ποιεῖν ; καὶ ἰδοὺ ὁδιάβολος παρεγένετο ὁμοιωθεὶς γέροντι , καὶ ἤρξατο λέγειν ἐνμέσῳ πάντων Οὐαὶ ὑμῖν , ὅτι τελευτᾶτε νῦν μὴ ἔχοντες διατροφάς. τί ποιήσωσιν ὑμᾶς πρόβατα καὶ βόες ; οὐ μὴ ἀρκέσουσινὑμῖν. ἀλλὰ ἀναστάντες ἐπιζητήσατε ὧδέ τινα ἐν τῇ πόλει ἐπιδημήσαντα ξένον ὀνόματι Ανδρέαν καὶ ἀποκτείνατε αὐτόν · εἰδὲ μή γε , οὐκ ἐᾷ ὑμᾶς ταύτην ποιῆσαι τὴν πρᾶξιν ἔτι · αὐτὸςγὰρ ἀπέλυσεν τους ἀνθρώπους ἐκ τῆς φυλακῆς. καὶ γὰρ ἔστινὁ ἄνθρωπος ἐν τῇ πόλει ταύτῃ, καὶ ὑμεῖς οὐκ οἴδατε αὐτόν. νῦνοὖν ἀναστάντες ἐπιζητήσατε αὐτόν , ἵνα τοῦ λοιποῦ δυνηθῆτετὰς τροφὰς ὑμῶν ἐπισυνάξαι . Ἦν δὲ ὁ ᾿Ανδρέας θεωρῶν τὸν διάβολον πῶς ὡμίλει τοῖςὄχλοις · ὁ δὲ διάβολος οὐκ ἐθεώρει τὸν μακάριον ᾿Ανδρέαν . τότεἀποκριθεὶς ᾿Ανδρέας πρὸς τὸν διάβολον εἶπεν Ω Βελία ἐχθρότατε,πάσης κτίσεως πολεμιστής ὑπάρχων · ἀλλ᾿ ὁ κύριός μου Ἰησοῦς Χριστὸς ταπεινώσει σε εἰς τὴν ἄβυσσον . καὶ ἀκούσας ταῦτα ὁ διάβολος εἶπεν Τῆς μὲν φωνῆς σου ἀκούω , καὶ ἐπίσταμαι τῆς φωνῆς σου · ποῦ δὲ ἕστηκας , οὐ γινώσκω . καὶ ἀποκριθεὶς ᾿Ανδρέας εἶπεν τῷ διαβόλῳ Πρὸς τί οὖν ἐπικέκλησαι ᾿Αμαήλ , οὐχ ὅτι τυφλὸς εἶ , μὴ βλέπων πάντας τοὺς ἁγίους ; καὶ ἀκούσας ταῦτα ὁ διάβολος εἶπεν τοῖς πολίταις Περιβλέψασθε νῦν τὸν λαλοῦντα πρὸς μέ , ὅτι αὐτός ἐστιν. καὶ διαδραμόντες οἱ πολῖται ἔκλεισαν τὰς πύλας τῆς πόλεως καὶ ἐζήτουν τὸν μακάριον , καὶ οὐκ ἐθεώρουν αὐτόν . τότε ὁ κύριος ἐφανέρωσεν ἑαυτὸν τῷ ᾿Ανδρέα καὶ εἶπεν αὐτῷ ᾿Ανδρέα, ἀνάστηθι καὶ φανέρωσον σεαυτὸν εἰς αὐτούς, ἵνα μάθωσιν τὴν δύναμιν μοῦ καὶ τὴν ἀδυναμίαν τοῦ ἐνεργοῦντος αὐτοῖς διαβόλου .",
        "25": "Τότε ἀναστὰς ᾿Ανδρέας ἐνώπιον πάντων εἶπεν Ἰδοὺ ἐγώ εἰμι ᾿Ανδρέας ὃν ζητεῖτε. ἐπέδραμεν δὲ ἐπ᾿ αὐτὸν οἱ ὄχλοι καὶ ἐκράτησαν αὐτὸν λέγοντες Α σὺ ἐποίησας ἡμῖν , καὶ ἡμεῖς ποιήσωμεν σοί. καὶ διελογίζοντο ἐν ἑαυτοῖς λέγοντες Ποίω θανάτωαὐτὸν ἀποκτένωμεν ; καὶ ἔλεγαν πρὸς ἑαυτοὺς ὅτι ἐὰν ἄρωμεναὐτοῦ τὴν κεφαλήν , ὁ θάνατος αὐτοῦ οὐκ ἔστιν βάσανος · εἰ δὲκαύσωμεν αὐτόν , οὐκ ἔσται εἰς βρῶσιν ἡμῖν. τότε ἀποκριθεὶςεἷς ἐξ αὐτῶν εἰσελθόντος εἰς αὐτὸν τοῦ διαβόλου ἔλεγε τοῖς ὄχλοιςὅτι καθὼς ἐποίησεν ἡμῖν, καὶ ἡμεῖς ποιήσωμεν αὐτῷ. ἀναστάντες οὖν περιάψωμεν σχοινίον ἐπὶ τὸν τράχηλον αὐτοῦ καὶ διασύρωμεν αὐτὸν ἐν πάσαις ταῖς πλατείαις καὶ ῥύμαις τῆς πόλεως,καὶ ὅταν τελευτήσῃ , διαμερισόμεθα αὐτοῦ τὸ σῶμα. καὶ ἐποίησαν καθὼς εἶπεν αὐτοῖς , καὶ περιάψαντες σχοινίον ἐπὶ τὸν τράχηλον αὐτοῦ διέσυρον αὐτὸν ἐν πάσαις ταῖς πλατείαις καὶ ῥύμαιςτῆς πόλεως , καὶ αἱ σάρκες τοῦ μακαρίου ᾿Ανδρέου ἐκολλῶντο ἐντῇ γῇ , καὶ τὸ αἷμα αὐτοῦ ἦν ῥέον ὥσπερ ὕδωρ ἐπὶ τὴν γῆν.ὀψίας δὲ γεναμένης ἔβαλον αὐτὸν εἰς τὴν φυλακήν , δήσαντεςαὐτοῦ τὰς χεῖρας εἰς τὰ ὀπίσθια , καὶ ἦν παραλελυμένος σφόδρα.",
        "26": "Καὶ τῇ ἔωθεν πάλιν ἐξήνεγκαν αὐτὸν καὶ περιάψαντεςσχοινίον περὶ τὸν τράχηλον αὐτοῦ διέσυρον αὐτόν , καὶ πάλιν αἱσάρκες αὐτοῦ ἐκολλῶντο ἐν τῇ γῇ καὶ τὸ αἷμα αὐτοῦ ἦν ῥέον.καὶ ἔκλαιεν ὁ μακάριος καὶ ηὔχετο λέγων Μὴ ἐγκαταλείπῃς με,κύριέ μου Ἰησοῦ Χριστέ · ἐγὼ γὰρ γινώσκω ὅτι οὐκ εἶ μακρὰνἀπὸ τῶν σῶν δούλων. καὶ εὐχομένου αὐτοῦ ὁ διάβολος ὄπισθενπεριεπάτει καὶ τοῖς ὄχλοις ἔλεγε Τύπτετε αὐτοῦ τὸ στόμα ἵναμὴ λαλῇ. Οψίας δὲ γεναμένης ἦραν αὐτὸν πάλιν εἰς τὴν φυλακήν,δήσαντες αὐτοῦ τὰς χεῖρας ὄπισθεν , καὶ εἴασαν αὐτὸν εἰς τὴναὔριον πάλιν. καὶ παραλαβὼν ὁ διάβολος μεθ᾿ ἑαυτοῦ ἑπτὰ δαίμονας , οὓς ὁ μακάριος ἐξέβαλεν ἐκ τῶν πέριξ χωρῶν , καὶ εἰσελθόντες ἐν τῇ φυλακῇ ἔστησαν ἐνώπιον αὐτοῦ θέλοντες αὐτὸν ἀποκτεῖναι. καὶ ἀποκριθέντες οἱ δαίμονες εἶπον τῷ ᾿Ανδρέᾳ Νῦνἐνέπεσες εἰς τὰς χεῖρας ἡμῶν · ποῦ ἔστιν ἡ δόξα σου καὶ ἡ ὕψωσίς σου ; σὺ ἐπαίρων σεαυτὸν ἐφ᾿ ἡμᾶς καὶ ἀτιμάζων ἡμᾶς καὶδιηγούμενος τὰ ἔργα ἡμῶν τοῖς κατὰ τόπον καὶ χώραν , καὶἐποίησας τὰ ἐργαστήρια ἡμῶν καὶ τοὺς ναοὺς ἐρήμους γενέσθαιἵνα μὴ ἀναχθῶσι θυσίαι ἐν αὐτοῖς . διὰ τοῦτο οὖν καὶ ἡμεῖςἀποκτενοῦμεν σὲ ὡς καὶ τὸν διδάσκαλόν σου τὸν λεγόμενον Ἰησοῦν καὶ Ἰωάννην ἓν Ηρώδης ἀπεκεφάλισεν.",
        "27": "Καὶ ἔστησαν ἐνώπιον τοῦ ᾿Ανδρέου θέλοντες αὐτὸν ἀποκτεῖναι , καὶ θεασάμενοι τὴν σφραγῖδα ἐπὶ τοῦ μετώπου αὐτοῦ,ἣν ἔδωκεν αὐτῷ ὁ κύριος, ἐφοβήθησαν καὶ οὐ προσήγγισαν αὐτῷ,ἀλλ᾽ ἔφυγον. καὶ ὁ διάβολος λέγει αὐτοῖς Τί ὅτι ἐφύγετε ἀπ᾿αὐτοῦ , τεκνία μου , καὶ οὐκ ἀπεκτείνατε αὐτόν ; καὶ ἀποκριθέντες οἱ δαίμονες εἶπον τῷ διαβόλῳ ὅτι ἡμεῖς οὐ δυνάμεθα αὐτὸνἀποκτεῖναι , ἀλλ᾽ εἰ δυνατὸς εἶ σύ, ἀπόκτεινον αὐτόν · ἡμεῖς γὰρἐπιστάμεθα αὐτὸν πρὶν ἢ αὐτὸν ἐλθεῖν ἐν τῇ θλίψει τῆς ταπεινώσεως αὐτοῦ. τότε ἀποκριθεὶς εἷς τῶν δαιμόνων εἶπεν Οὐ δυνάμεθα αὐτὸν ἀποκτεῖναι , ἀλλὰ δεῦτε ἐπιγελάσωμεν αὐτῷ ἐν τῇθλίψει τῆς ταπεινώσεως αὐτοῦ. καὶ ἐλθόντες οἱ δαίμονες ἔστησαν ἐνώπιον αὐτοῦ καὶ ἐχλεύαζον αὐτόν . καὶ ἀκούων ὁ μακάριοςἔκλαις · καὶ ἦλθεν αὐτῷ φωνὴ λέγουσα ᾿Ανδρέα , διὰ τί κλαίεις ;ἦν δὲ ἡ φωνὴ τοῦ διαβόλου μετηλλαγμένη. καὶ ἀποκριθεὶς ᾿Ανδρέας εἶπε Κλαίω ὅτι ἐνετείλατό μοι ὁင် θεὸς λέγων Μακροθύμησονἐπ' αὐτοῖς. καὶ ὁ διάβολος εἶπεν Εἴ τί σοί ἐστι δυνατόν , ποίησου. καὶ ἀποκριθεὶς ὁ ᾿Ανδρέας εἶπε Διὰ τοῦτο οὖν ταῦτά μοιποιεῖτε ; ἀλλὰ μὴ γένοιτό μοι παρακοῦσαι τῆς ἐντολῆς τοῦ κυρίου μου · ἐὰν γὰρ ὁ κύριος ἐπισκοπήν μοι ποιήσηται ἐν τῇ πόλειταύτῃ , παιδεύσω ὑμᾶς καθὼς ἄξιοί ἐστε. καὶ ταῦτα ἀκούσαντες ἔφυγον .",
        "28": "Πρωίας δὲ γενομένης ἐξήνεγκαν αὐτὸν πάλιν καὶ περιάψαντες σχοινίον περὶ τὸν τράχηλον αὐτοῦ ἔσυρον αὐτόν , καὶ πάλιν αἱ σάρκες αὐτοῦ ἐκολλῶντο ἐν τῇ γῇ , καὶ τὸ αἷμα αὐτοῦἔρρεεν ὥσπερ ὕδωρ ἐπὶ τὴν γῆν. καὶ συρόμενος ὁ μακάριος ἔκλαιελέγων Κύριε Ἰησοῦ Χριστέ , μὴ ἀπευδοκήσεις μου . σὺ γὰρ οἷδας , κύριε , ὅσα ὁ ἐχθρὸς ἐνεδείξατό μοι μετὰ τῶν ἑαυτοῦ δαιμόνων. ἀρκεταί εἰσιν αἱ βάσανοι αὗται , κύριέ μου · ἰδοὺ γὰρδιασύρομαι ἐν τρισὶν ἡμέραις . σὺ δέ, κύριε, μνήσθητι ὅτι ἐποίησας τρεῖς ὥρας ἐπὶ τοῦ σταυροῦ καὶ πρὸς τὸν πατέρα ἐβόησαςΠάτερ μου , ἵνα τί με ἐγκατέλιπες ; ποῦ εἰσὶν οἱ λόγοι σου , κύριε , οὓς ἐλάλησας πρὸς ἡμᾶς ἐπιστηρίζων ἡμᾶς , ὅτε περιεπατήσαμεν μετὰ σοῦ , λέγων ἡμῖν Οὐ μὴ ἀπολέσητε μίαν τρίχα.πρόσχες οὖν , κύριε , ὅτι αἱ σάρκες μου καὶ αἱ τρίχες τῆς κεφαλῆς μου τί γεγόνασιν . τότε ὁ Ἰησοῦς εἶπε τῷ ᾿Ανδρέᾳ Ημέτερε᾿Ανδρέα , ὁ οὐρανὸς καὶ ἡ γῆ παρελεύσεται , οἱ δὲ λόγοι μου οὐμὴ παρέλθωσιν. στράφου οὖν , ᾿Ανδρέα , καὶ θέασαι τὰς πεσούσας σου σάρκας καὶ τρίχας , τί γεγόνασιν. καὶ στραφεὶς ὁ᾿Ανδρέας εἶδε μεγάλα δένδρα φυέντα καρποφόρα , καὶ ἐδόξασετὸν θεόν. Οψίας δὲ γεναμένης ἦραν αὐτὸν πάλιν καὶ ἐνέβαλον εἰςτὴν φυλακήν , δήσαντες αὐτοῦ τὰς χεῖρας ὄπισθεν , καὶ ἦν παραλελυμένος σφόδρα. καὶ ἔλεγον ἐν ἑαυτοῖς οἱ ἄνδρες τῆς πόλεωςΤάχα τελευτῷ ἐν τῇ νυκτί , καὶ οὐχ εὑρίσκομεν αὐτὸν ζῶντα ἐντῇ ἑξῆς ἡμέρᾳ · ἠτόνησε γάρ , καὶ αἱ σάρκες αὐτοῦ ἐδαπανήθησαν.",
        "29": "Ο δὲ κύριος παρεγένετο ἐν τῇ φυλακῇ , καὶ ἐκτείνας τὴνχεῖρα εἶπε τῷ ᾿Ανδρέᾳ Ἐπίδος μοι τὴν χεῖρα σου καὶ ἀνάσταὑγιής. καὶ θεασάμενος ὁ ᾿Ανδρέας τὸν κύριον Ἰησοῦν ἐπέδωκεναὐτῷ τὴν χεῖρα καὶ ἀνέστη ὑγιής , καὶ πεσὼν προσεκύνησεν αὐτῷκαὶ εἶπεν Εὐχαριστῶ σοι, κύριέ μου Ἰησοῦ Χριστέ, ὅτι ἐτάχυναςτὴν βοήθειάν σου ἐπ᾿ ἐμέ. καὶ θεασάμενος ὁ ᾿Ανδρέας εἰς μέσοντῆς φυλακῆς εἶδε στῦλον ἑστῶτα , καὶ ἐπὶ τὸν στῦλον ἀνδριὰςἀλαβαστρινὸς ἐφεστώς. καὶ ἀνελθὼν ὁ ᾿Ανδρέας ἐπὶ τὸν ἀνδριάνταἥπλωσε τὰς χεῖρας αὐτοῦ ἑπτάκις , καὶ εἶπε τῷ στύλῳ καὶ τῷἐπ' αὐτοῦ ἀνδριάντι Φοβήθητι τὸν τύπον τοῦ σταυροῦ , ὃν φρίσσει ὁ οὐρανὸς καὶ ἡ γῆ , καὶ ἀναγαγέτω ὁ ἀνδριὰς ὁ ἐπικείμενοςἐπὶ τὸν στῦλον ὕδωρ πολὺ διὰ τοῦ στόματος αὐτοῦ , μέχρι οὗπαιδευθῶσιν οἱ ἐν τῇ πόλει πάντες. καὶ μὴ εἴπῃς ὅτι λίθος εἰμὶκαὶ οὐκ εἰμὶ ἄξιος αἰνέσαι τὸν κύριον · ἡμᾶς γὰρ ἔπλασεν ὁ κύριος ἀπὸ γῆς , ὑμεῖς δὲ καθαροί ἐστε · διὰ τοῦτο ἐξ ὑμῶν δέδωκετὰς πλάκας τοῦ νόμου. ταῦτα εἰπόντος τοῦ μακαρίου ᾿Ανδρέαεὐθέως ἀπέβαλεν ὁ λίθινος ἀνδριὰς ἐκ τοῦ στόματος αὐτοῦ ὕδωρεἰς πλῆθος ὡς ἐκ διώρυγος , καὶ ὑψώθη τὸ ὕδωρ ἐπὶ τὴν γῆν, καὶἦν ἁλμυρὸν σφόδρα κατεσθίον σάρκας ἀνθρώπων.",
        "30": "Πρωίας δὲ γενομένης θεασάμενοι οἱ ἄνδρες τῆς πόλεωςἤρξαντο φεύγειν λέγοντες ἐν ἑαυτοῖς Οὐαὶ ἡμῖν , ὅτι τελευτῶμεννῦν. καὶ ἀπέκτεινε τὸ ὕδωρ τὰ κτήνη αὐτῶν καὶ τὰ τέκνα αυτῶν , καὶ ἤρξαντο φεύγειν ἐκ τῆς πόλεως. τότε ᾿Ανδρέας ηύξατο λέγων Κύριε Ἰησοῦ Χριστέ , ἐφ᾽ ᾧ ἤλπισα γενέσθαι τὸ σημεῖον τοῦτο ἐν τῇ πόλει ταύτῃ , μή με ἐγκαταλείπης , ἀλλὰ ἀπόστειλον Μιχαὴλ τὸν ἀρχάγγελον σου ἐν νεφέλῃ πυρός , καὶ περιτείχισον τὴν πόλιν ἵνα μὴ δυνηθῇ τις ἐκφυγεῖν τοῦ πυρός. καὶ εὐθέως κατῆλθε νεφέλη πυρὸς καὶ ἐκύκλωσε τὴν πόλιν ὡς τεῖχος, καὶ τὸ ὕδωρ ὑψώθη ἕως τοῦ τραχήλου τῶν ἀνδρῶν ἐκείνων καὶ ἦν κατεσθίον αὐτοὺς σφόδρα. καὶ ἔκλαιον λέγοντες Οὐαὶ ἡμῖν · ταῦτα γὰρ πάντα ἐπῆλθον ἐφ' ἡμᾶς διὰ τὸν ξένον τὸν ὄντα ἐν τῇ φυλακῇ · πορευθῶμεν καὶ ἀπολύσωμεν αὐτόν , μή ποτε ἀποθάνωμεν . Καὶ ἐξῆλθον βοῶντες μεγάλη φωνῇ ὁ θεὸς τοῦ ξένου ἀνθρώπου , ἆρον ἀφ᾿ ἡμῶν τὸ ὕδωρ τοῦτο. καὶ ἔγνω ὁ ἀπόστολοςὅτι κατώδυνοι ἐγένοντο , καὶ εἶπε πρὸς τὸν ἀλαβαστρινὸν ἀνδριάντα Παῦσαι τὸ ὕδωρ , ὅτι μετενόησαν , λέγω δέ σοι ὅτι εἰπεισθώσιν οἱ πολίται τῆς πόλεως ταύτης , οἰκοδομήσω ἐκκλησίανκαὶ στήσω σε ἐν αὐτῇ , ὅτι ἐποίησάς μοι τὴν διακονίαν ταύτην.καὶ ἐπαύσατο ὁ ἀνδριὰς τοῦ ῥέειν καὶ οὐκέτι ἐξήνεγκεν ὕδωρ.καὶ ἐξελθόντες οἱ τῆς πόλεως ἐπὶ τάς θύρας τῆς φυλακῆς ἐβόησαν λέγοντες Ελέησον ἡμᾶς , ὁ θεὸς τοῦ ξένου ἀνδρός , καὶ μὴποιήσεις κατὰ τὴν ἀπιστίαν ἡμῶν καὶ καθ᾽ ἃ ἐποιήσαμεν τῷ ἀνδρὶ τούτῳ , ἀλλ᾽ ἔξελε ἀφ᾿ ἡμῶν τὸ ὕδωρ τοῦτο. καὶ ἐξῆλθεν᾿Ανδρέας ἐκ τῆς φυλακῆς , καὶ τὸ ὕδωρ διέτρεχεν ἀπὸ τῶν ποδῶντοῦ μακαρίου ᾿Ανδρέου . τότε πᾶς ὁ ὄχλος ἰδὼν αὐτόν , ἐβόουνἅπαντες Ελέησον ἡμᾶς.",
        "31": "Καὶ ἐλθὼν ὁ γέρων ὁ παραδοὺς τὰ παιδία αὐτοῦ ἵνα σφάξωσιν αὐτὰ ἀντ᾿ αὐτοῦ , ἐδέετο πρὸς τῶν ποδῶν τοῦ μακαρίου᾿Ανδρέου λέγων Ελέησόν με. καὶ ἀποκριθεὶς ὁ ἅγιος ᾿Ανδρέαςεἶπεν τῷ γηραιῷ Θαυμάζω πῶς σὺ λέγεις Ελέησόν με · σὺ οὖνοὐκ ἠλέησας τὰ τέκνα σου , ἀλλὰ παρέδωκας αὐτὰ ἀντὶ σοῦ τοῦσφαγῆναι ; λέγω οὖν σοι , οἵαν ὥραν ἀπέρχεται τὸ ὕδωρ τοῦτο,εἰς τὴν ἄβυσσον πορευθῇς μετὰ τῶν δεκατεσσάρων δημίων τῶνφονευόντων τοὺς ἀνθρώπους καθ᾿ ἑκάστην ἡμέραν. καὶ ἦλθεν εἰςτὸν τόπον τῆς ληνοῦ ἔνθα τοὺς ἀνθρώπους ἐσφαγίαζον . καὶ ἀναβλέψας εἰς τὸν οὐρανὸν ὁ μακάριος ηὔξατο ἀπέναντι παντὸς τοῦὄχλου , καὶ ἀνεῴχθη ἡ γῆ καὶ κατέπιε τὸ ὕδωρ σὺν τῷ γηραιῷεἰς τὴν ἄβυσσον κατηνέχθη σὺν τοῖς δημίοις. καὶ θεασάμενοι οἱἄνδρες τὸ γεγονὸς ἐφοβήθησαν σφόδρα καὶ ἤρξαντο λέγειν Οὐαὶἡμῖν , ὅτι ὁ ἄνθρωπος οὗτος ἐκ θεοῦ ἐστίν , καὶ νῦν ἀποκτενεῖἡμᾶς διὰ τὰς θλίψεις ἃς πεποιήκαμεν αὐτῷ. ἰδοὺ γὰρ τί εἶπεντοῖς δημίοις καὶ τῷ γηραιῷ , συνέβη αὐτοῖς. νῦν οὖν κελεύσειτῷ πυρὶ καὶ καύσει ἡμᾶς. καὶ ἀκούσας ᾿Ανδρέας εἶπεν πρὸςαὐτούς Μὴ φοβεῖσθε , τεκνία · κἀκείνους γὰρ οὐ μὴ ἐάσω εἰς τὸνᾅδην , ἀλλὰ ἐπορεύθησαν ἐκεῖνοι ἵνα ὑμεῖς πιστεύσητε εἰς τὸνκύριον ἡμῶν Ἰησοῦν Χριστόν.",
        "32": "Τότε ἐκέλευσεν ὁ ἅγιος ᾿Ανδρέας ἐνεχθῆναι πάντας τοὺς τελευτήσαντας ἐν τῷ ὕδατι , καὶ οὐκ ἴσχυσαν ἐνέγκαι αὐτούς ·πολὺς γὰρ ἦν τελευτήσας ὄχλος ἀνδρῶν τε καὶ γυναικῶν καὶπαιδίων καὶ κτηνῶν. τότε ηὔξατο ᾿Ανδρέας , καὶ πάντες ἀνέζησαν. καὶ μετὰ ταῦτα ἐχάραξε τύπον ἐκκλησίας καὶ ἐποίησενοἰκοδομηθῆναι τὴν ἐκκλησίαν. καὶ βαπτίσας παρέδωκεν αὐτοῖςτὰς ἐντολὰς τοῦ κυρίου ἡμῶν Ἰησοῦ Χριστοῦ, λέγων πρὸς αὐτούςΣτήκετε πρὸς ταῦτα ἵνα γνῶτε τὰ μυστήρια τοῦ κυρίου ἡμῶνἸησοῦ Χριστοῦ. καὶ ἐδέοντο αὐτοῦ πάντες Δεόμεθά σου , ποίησον πρὸς ἡμᾶς ὀλίγας ἡμέρας ἵνα κορεσθῶμεν τῆς σῆς πηγῆς, ὅτιἡμεῖς νεόφυτοί ἐσμεν. καὶ δεομένων αὐτῶν οὐκ ἐπείθετο , ἀλλ᾽εἶπεν αὐτοῖς Πορεύσομαι πρῶτον πρὸς τοὺς μαθητάς μου. καὶἠκολούθουν ὄπισθεν τὰ παιδία κλαίοντα καὶ δείμενα σὺν τοῖςἀνδράσιν , καὶ ἔβαλαν σποδὸν ἐπὶ τὰς κεφαλὰς αὐτῶν · καὶ οὐκἐπείθετο αὐτοῖς ἀλλ᾽ εἶπε Πορεύσομαι πρὸς τοὺς μαθητάς μου,καὶ μετὰ ταῦτα ἐπανέλθω πρὸς ὑμᾶς. καὶ ἐπορεύετο τὴν ὁδὸναὐτοῦ.",
        "33": "Καὶ κατῆλθεν ὁ κύριος Ἰησοῦς γενόμενος ὅμοιος μικρῷπαιδίῳ εὐπρεπεῖ , καὶ συναντήσας τὸν ᾿Ανδρέαν εἶπεν ᾿Ανδρέα ,διὰ τί ἐξῆλθες ἐάσας αὐτοὺς ἀκάρπους , καὶ οὐκ ἐσπλαγχνίσθηςἐπὶ τοῖς παιδίοις τοῖς ἀκολουθοῦσιν ὄπισθέν σου καὶ τῶν δεομένωνἀνδρῶν ὅτι ποίησον μεθ᾿ ἡμῶν ἡμέρας ὀλίγας ; ἡ γὰρ βοὴ αὐτῶνκαὶ ὁ κλαυθμὸς ἀνέβη εἰς οὐρανούς. νῦν οὖν ἐπιστρέψας εἴσελθεεἰς τὴν πόλιν καὶ παράμεινον ἐκεῖ ἡμέρας ἑπτά , ἕως οὗ ἐπιστηρίξω τὰς ψυχὰς αὐτῶν ἐν τῇ πίστει · καὶ τότε ἀπελεύσει εἰς τὴνχώραν τῶν βαρβάρων σὺ καὶ οἱ μαθηταί σου. καὶ μετὰ τὸ εἰσελθεῖν σε ἐν τῇ πόλει ταύτῃ , καὶ κηρύξεις τὸ εὐαγγέλιόν μου καὶἀνενέγκης τοὺς ἄνδρας τοὺς ἐν τῇ ἀβύσσῳ , καὶ ποιήσεις ἅ σοιἐντέλλομαι. Τότε ᾿Ανδρέας ἐπιστρέψας εἰσῆλθεν ἐν τῇ πόλει λέγων Εὐλογήσω σε , κύριέ μου Ἰησοῦ Χριστὲ ὁ σῶσαι θέλων πᾶσαν ψυχήν , ὅτι οὐκ εἴασάς με ἐξελθεῖν ἐκ τῆς πόλεως ταύτης σὺν τῷθυμῷ μου. καὶ εἰσελθόντος αὐτοῦ εἰς τὴν πόλιν ἰδόντες αὐτὸνἐχάρησαν χαρὰν μεγάλην σφόδρα, καὶ ἐποίησεν ἐκεῖ ἡμέρας ἑπτὰδιδάσκων καὶ ἐπιστηρίζων αὐτοὺς ἐπὶ τὸν κύριον Ἰησοῦν Χριστόν.καὶ πληρωθέντων τῶν ἑπτὰ ἡμερῶν ἐγένετο ἐν τῷ ἐκπορεύεσθαιτὸν μακάριον ᾿Ανδρέαν συνήχθησαν ἐπ' αὐτὸν πάντες ἀπὸ παιδίουκαὶ ἕως πρεσβυτέρου , καὶ προέπεμπον αὐτὸν λέγοντες Εἷς θεὸς᾿Ανδρέου , καὶ εἷς κύριος Ἰησοῦς Χριστὸς ὁ ποιῶν θαυμάσια μονος , ᾧ ἡ δόξα καὶ τὸ κράτος εἰς τοὺς αἰῶνας , ἀμήν ."
    
}